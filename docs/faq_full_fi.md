# Kotileipomo Usein kysytyt kysymykset (FI)

## Tutustu leipomoon

### Sijainti & saapuminen

- **Missä sijaitsette?**
  Leipomomyymälämme sijaitsee osoitteessa Kumpulantie 15, 00520 Helsinki.<div class="map-embed"><iframe src="https://maps.google.com/maps?q=Kumpulantie%2015%20Helsinki&t=&z=15&ie=UTF8&iwloc=&output=embed" loading="lazy" referrerpolicy="no-referrer-when-downgrade"></iframe></div>

- **Pääseekö perille julkisilla helposti?**
  Kyllä. Leipomo sijaitsee Vallilassa Mäkelänkadun varrella, joten useat bussilinjat sekä raitiovaunut 1, 7 ja 9 pysähtyvät parin minuutin kävelymatkan päässä. Ajantasaiset reitit löydät hsl.fi-palvelusta.

- **Mitkä bussit ja raitiovaunut pysähtyvät lähimpänä?**
  Lähimmät pysäkit ovat Mäkelänrinne (bussit 55, 59 ja useita muita linjoja sekä raitiovaunut 1 ja 7) ja Jämsänkatu (raitiovaunu 9 ja bussi 59). Molemmista pysäkeistä kävelee leipomolle muutamassa minuutissa. Tarkista ajantaset aikataulut ja mahdolliset häiriöt hsl.fi-palvelusta.

- **Onko teillä parkkipaikkoja lähellä?**
  Kadunvarsipysäköinti Kumpulantiellä ja lähikaduilla on maksullista arkisin. Käytä pysäköintisovellusta tai automaattia ja varaa muutama minuutti parkkipaikan etsimiseen.

- **Onko sisäänkäynti esteetön?**
  Sisäänkäynnissä on 4–5 porrasta, joten se ei valitettavasti ole täysin esteetön. Autamme mielellämme kantamaan tuotteet tai tuomaan tilauksen ulos.

### Aukioloajat

- **Mitkä ovat aukioloaikanne?**
  Olemme avoinna torstaisin ja perjantaisin klo 11-17 ja lauantaisin klo 11-15.

- **Oletteko kiinni sunnuntaisin?**
  Kyllä, sunnuntaisin olemme kiinni.

- **Onko poikkeuksia juhlapyhien aukioloissa?**
  Ilmoitamme juhlapyhien poikkeusaukioloista hyvissä ajoin sosiaalisessa mediassa ja Google Profiilissa.

- **Onko teillä kesä- ja talviaukioloissa eroja?**
  Perusaukiolo on sama ympäri vuoden. Jos teemme kausimuutoksia, ilmoitamme niistä etukäteen somessa ja Google-profiilissa.

- **Mihin aikaan kannattaa tulla, jos haluan tuoreita tuotteita?**
  Leivomme aamulla ja vitriini täyttyy avauksen aikaan. Parhaat uunituoreet tuotteet löydät yleensä klo 11–13.

- **Milloin teillä on yleensä eniten tuoreita piirakoita tarjolla?**
  Torstaisin, perjantaisin ja lauantaisin klo 11, kun ovet avautuvat, on valikoimamme runsaimmillaan. Paistamme lisää pitkin päivää, mutta jos tulet myöhemmin, varmista suosikkisi tekemällä ennakkotilaus.<div class="faq-actions"><button type="button" data-action="root-open-ordering">Siirry tilaamaan</button></div>

### Myymäläpalvelut

- **Onko teillä asiakas-wc?**
  Meillä ei ole erillistä asiakas-wc:tä.

- **Saako liikkeestä kahvia tuotteiden kanssa?**
  Emme tarjoile kahvia myymälässä – tuotteet myydään mukaan nautittavaksi.

- **Voinko tehdä ennakkotilauksen jonon ohittamiseksi?**
  Hirmusia jonoja meillä ei ole ellei Hesarissa ole juttua. Ennakkotilaus toki jouduttaa aina toimintaa ja helpottaa ennakointia sen suhteen paljonko meidän tarvitsee paistaa päivittäin. Olemme kiitollisia ennakkotilauksista.

- **Onko teillä asiakaspaikkoja tai istumapaikkoja?**
  Myymälämme toimii take away -periaatteella: emme tarjoa asiakaspaikkoja, kahvia tai istumapaikkoja. Voit kuitenkin tehdä ennakkotilauksen ja noutaa tuotteet sovittuna aikana.

### Tarinamme

- **Mikä on leipomon tausta?**
  Raka ja Anssi perustivat leipomon vuonna 2021 kotileivontaharrastuksen pohjalta. He päättivät siirtyä tutkijauralta yrittäjiksi ja leipovat nyt Vallilassa.

## Menu

### Tuoreet

### Pakasteet

#### Pakasteet & raakapakasteet

### Ruokavaliot & ainesosat

#### Allergeenilistat

- **Voitteko antaa ainesosa-/allergeenilistat?**
  Ainesosat ja allergeenit löytyvät täydellisinä verkkokaupan tuotekuvauksista. Kaikki tuotteemme ovat laktoosittomia. Vegaaniset tuotteet ovat maidottomia.

- **Miten huomioitte pähkinäallergiat?**
  Tuotteissamme ja leipomossamme ei ole pähkinöitä.

#### Viljat & gluteeni

- **Onko teillä gluteenittomia vaihtoehtoja?**
  Meillä ei ole valitettavasti gluteenittomia tuotteita. Tilamme eivät sovellu gluteenittomaan leivontaan muun leivonnan ohella jauhopölyn vuoksi.

- **Valmistetaanko gluteenittomat tuotteet erillisessä tilassa?**
  Meillä ei ole valitettavasti gluteenittomia tuotteita. Tilamme eivät sovellu gluteenittomaan leivontaan muun leivonnan ohella jauhopölyn vuoksi.

#### Maito & muna

#### Vegaaniset & maidottomat

- **Onko teillä vegaanisia tai maidottomia tuotteita?**
  Meillä on useita vegaanisia tuotteita ilman maitoa: vegaaniset riisipiirakat, gobi-samosat, mungcurry-twistit, sekä vegaaniset mustikkakukot ja pullat. Vegaanituotteet kannattaa tilata etukäteen verkkokaupasta.

#### Muut allergeenit

## Tuotteet

### Valikoiman yleiskuva

- **Minkälaisia leipiä/leivonnaisia/kakkuja myytte?**
  Päätuotteemme on täysrukiinen karjalanpiirakka. Lisäksi meillä on mm. suolaisia intialaisia leivonnaisia ja suomalaisia pullia ja mustikkakukkoja. Useat tuotteistamme ovat saatavilla myös kotona paistettavina raakapakasteina.

- **Leivotteko kaiken tuoreena päivittäin?**
  Kaikki on aina saman päivän aamuna paistettua.

- **Valmistatteko tuotteet alusta asti vai käytättekö valmisseoksia?**
  Valmistamme kaiken itse alusta asti. Emme käytä valmisseoksia.

### Karjalanpiirakat

- **Mitkä täytteet karjalanpiirakoissanne on?**
  Karjalanpiirakat ovat saatavilla riisi-, ohra- ja perunatäytteellä, ja meillä on myös vegaaninen riisipiirakka.

- **Mistä karjalanpiirakoiden kuori on tehty?**
  Kuori on täyttä ruista ilman vehnää, jotta saamme mahdollisimman rapean suutuntuman.

### Samosat & curry-twistit

- **Mitä samosat ovat?**
  Samosat ovat suolaisia intialaisia leivonnaisia, joissa on peruna- ja kukkakaalitäyte Rakan perheeltä peräisin olevan reseptin mukaan. Paistamme ne uunissa, ja valikoimassa on myös kanaversio.

- **Mitä curry-twistit ovat?**
  Curry-twist on naan-tyyppinen leivonnainen, jonka sisällä on mausteista mungpapu- tai lihacurrya, ja siinä on aavistus chiliä.

### Makeat

- **Mitä pullia myymälästänne löytyy?**
  Vitriinistä löytyy yleensä kaneli-, kinuski- ja voisilmäpullia sekä sesongin herkkuja. Maustamme pullat tuorejauhetulla Intiasta saapuvalla kardemummalla.

- **Mitä makeita leivonnaisia tarjoatte?**
  Valikoimassa on mm. marjapiirakoita puolukasta, mustikasta tai punaherukasta sekä pienempiä mustikkakukkoja, jotka maistuvat esimerkiksi vaniljakastikkeen kanssa.

## Tilaus

### Tilaamisen peruspolku

#### Tilauskanavat

- **Voinko tehdä tilauksia puhelimitse tai verkossa?**
  Tuotteemme on helpointa tilata verkkokaupastamme tai tämän chatin kautta. Puhelimeen emme ehdi pienenä yrityksenä oikein vastailemaan.

- **Miten teihin saa yhteyden?**
  Parhaiten meidät tavoittaa sähköpostilla osoitteesta rakaskotileipomo@gmail.com. Kiireelliset asiat ja tavarantoimittajat voivat soittaa numeroihin 040 527 2713 (Anssi) tai 045 321 0060 (Raka).

#### Tilauksen eteneminen

#### Minimimäärät & saatavuus

- **Onko minimitilausmäärää?**
  Minimitilaus on 10 euroa. Myymälästä saa toki tulla ostamaan yhdenkin piirakan kerrallaan.

#### Tilauksen muokkaus tai peruutus

#### Aikataulut

- **Kuinka ajoissa minun tulee tehdä tilaus?**
  Verkkokauppatilaukset tulee tehdä edellisenä päivänä. Isommat tilaukset mielellään jo aiemmin.

- **Milloin verkkokauppatilaukset tulee tehdä?**
  Tilaukset verkkokauppaan tulee jättää viimeistään päivää ennen noutoa. Maksu hoidetaan kortilla noudettaessa Vallilan myymälästä.

### Suuret & räätälöidyt tilaukset

#### Juhlat & catering

#### Yritys- ja tapahtumatilaukset

- **Myykö joku muu tuotteitanne?**
  Marjapuoti toimittaa karjalanpiirakoitamme kotona paistettavina raakapakasteina.

#### Kakut & räätälöidyt tuotteet

- **Valmistatteko tilaustyönä kakkuja tai leivonnaisia?**
  Emme leivo kakkuja tai konditoriatuotteita. Olemme ensisijaisesti karjalanpiirakkaleipomo.

- **Valmistatteko hääkakkuja tai suuria pitopalvelutilauksia?**
  Emme valmista kakkuja eikä meiltä saa pitopalvelua. Isoja tilauksia toki paistamme noutoa varten.

- **Voinko pyytää tiettyjä makuja, täytteitä tai koristeita?**
  Emme valitettavasti juurikaan muokkaa tuotteita toiveiden mukaan. Pullista voimme jättää esim. voiteluun käytettävän kananmunan pois

#### Ennakkovaatimukset & sopiminen

### Nouto & toimitus

#### Noutopaikka & -ajat

#### Kuljetusvaihtoehdot

- **Tarjoatteko kotiinkuljetusta tai noutoa?**
  Noudot onnistuvat aukioloaikojemme puitteissa. Isommat tilauset myös tiistaisin ja keskiviikkoisin. Meillä ei ole kotiinkuljetusta, mutta voit esim. lähettää taksin tai Uberin noutamaan tilauksen meiltä. Tällöin lähetämme maksulinkin etukäteen ja tilaus on maksettava ennen noutoa.

#### Toimitusalueet & rajoitteet

#### Kuljetuskustannukset ja ohjeet

## Maksaminen & hinnoittelu

### Maksutavat

- **Hyväksyttekö maksukortit ja mobiilimaksut?**
  Maksut vain kortilla, mutta lähes kaikki kortit käyvät.

- **Otetaanko myymälässä vastaan kortti- vai käteismaksuja?**
  Otamme vastaan vain korttimaksuja Vallilan myymälässä.

### Ennakkomaksu & maksulinkit

- **Vaaditteko ennakkomaksua tilaustuotteista?**
  Tuotteet maksetaan noudettaessa. Tarvittaessa tuotteet voi maksaa etukäteen maksulinkin kautta.

### Alennukset & hinnat

- **Tarjoatteko alennuksia suur- tai tukkutilauksista?**
  Tarjoamme alennuksia tapauskohtaisesti etenkin yritystilauksissa.

- **Mikä on hintatasonne?**
  Hintamme ovat maltilliset. Kun ostat meiltä, ostat suoraan pientuottajalta. Siitä kiitos.

### Lahjakortit ja kuitit

- **Myyttekö lahjakortteja?**
  Valitettavasti emme myy lahjakortteja.

## Kestävyys & yhteisö

### Pakkaukset & ympäristö

- **Saako asiakkaat tuoda omia uudelleenkäytettäviä pakkauksia?**
  Toki. Kannelliset muovirasiat ovat hyviä.

- **Käytättekö ympäristöystävällisiä pakkauksia?**
  Käytämme paperipusseja.

- **Käytättekö paikallisia tai luomuraaka-aineita?**
  Pyrimme käyttämään aina suomalaisia raaka-aineita. Intialaisissa tuotteissa käytämme toki intialaisia mausteita.

### Hävikki & lahjoitukset

- **Lahjoitatteko myymättä jääneet tuotteet?**
  Hävikkituotteet myymme runsaasti alennettuun hintaan kypsinä pakasteina myymälästämme.

### Yhteistyö & yhteisö

- **Teettekö yhteistyötä paikallisten tuottajien kanssa?**
  Raaka-aineemme ostamme pääasiassa pienemmiltä perheomisteisilta tukkuyrityksiltä.

- **Tarjoatteko maistiaisia?**
  Silloin tällöin myymälään paloitellaan jotain hyvää.

- **Järjestättekö leivontakursseja tai tapahtumia?**
  Emme järjestä kursseja. Aikamme ei valitettavasti riitä

### Palaute & arvostelut

- **Miten voin antaa palautetta tai arvostelun?**
  Paras tapa on jättää arvostelu Googlessa (linkki), kiitos.
