[
  {
    "title": "Meidän tarina",
    "question": "Mikä on Rakan kotileipomon tarina?",
    "answer": "Raka ja Anssi perustivat leipomon rakkaudesta leivontaan. Keväällä 2020 he asuivat Bostonissa koronakaranteenin alla ja päättivät jättää akateemiset urat ryhtyäkseen yrittäjiksi. Pari päivää päätöksen jälkeen he myös menivät naimisiin. Syksyllä 2020 he muuttivat Suomeen ja löysivät ensimmäiselle leipomolle kodin Vantaan Hakunilan ostarilta kesällä 2021. Toinen myymälä avattiin Helsingin Töölöön kesällä 2023. Alkuvuodesta 2025 löytyi sopiva paikka Vallilasta, ja uusi myymälä avattiin maaliskuussa 2025."
  },
  {
    "title": "Rukiinen kuori",
    "question": "Miksi karjalanpiirakan kuori on täyttä ruista?",
    "answer": "Emme halua tinkiä mausta tai suutuntumasta, joten kuoren pitää olla täyttä ruista ilman vehnää. Vaikka vehnä helpottaa kaulimista ja venyy myös paistossa, ruis repeää taikinana ja paistuu täydellisen rapeaksi – juuri sellaiseksi kuin haluamme. Anssin juuret ovat Pohjois‑Karjalassa ja parhaat piirakat ovat jääneet lapsuudesta mieleen: parhaat ovat täyttä ruista."
  },
  {
    "title": "Samosa / shingara",
    "question": "Mistä samosien resepti on peräisin?",
    "answer": "Samosa on ollut mukana alusta alkaen karjalanpiirakan kaverina. Vegaanisen gobi‑samosan resepti tulee Rakan kotoa Kalkutasta, jossa herkku tunnetaan nimellä shingara. Valikoimassa on myös kanasamosa. Perinteisen uppopaiston sijaan paistamme samosat uunissa."
  },
  {
    "title": "Curry‑twistit",
    "question": "Mitä ovat curry‑twistit?",
    "answer": "Curry‑twistit ovat intialaisia suolaisia leivonnaisia: naan‑tyyppisen leivän sisällä on mausteista mungpapu‑ tai lihacurrya, joissa on hitunen chiliä."
  },
  {
    "title": "Makeat herkut",
    "question": "Miten maustatte pullat ja mitä makeita tuotteita leivotte?",
    "answer": "Pullataikinamme lepää yön yli. Kardemumman ja kanelin jauhamme itse kokonaisista mausteista, jotka tulevat Intiasta. Leivomme myös perisavolaisia mustikkakukkoja rukiiseen kuoreen suomalaisilla metsämustikoilla sekä sesonkien mukaan mm. Runebergin torttuja ja laskiaispullia."
  }
]

